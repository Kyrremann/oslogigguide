{
  "id": "7d68ghaSTc",
  "name": "Suncraft - releasekonsert // support: Døden 505",
  "tags": [
    "rock",
    "stoner",
    "garagerock"
  ],
  "start_time": "2026-01-30T19:00:00+00:00",
  "end_time": "2026-01-30T22:00:00+00:00",
  "venue": "Vaterland",
  "description": "Etter å ha leflet med konspirasjonsteorier på debutskiva, Flat Earth Rider, følger Suncraft opp med Welcome to the Coven (ute 21. november via All Good Clean Records). Andrealbumet er en sjangerfest i høyt tempo. Bandet har én fot planta i stoner-rocken, mens den andre hemningsløst sparker ned døra på nærliggende undersjangre, som garasjerock, svartmetall og til og med pop-punk. Parallelt med utforskingen av lydbildet sitt dykker Suncraft inn i temaer som raseri, oligarker og kult-aktige holdninger som preger samtiden. Som på åpningssporet, «Ragebait», en ildsint låt med nikk til thrashmetall om en sinnedreven algoritme som har gått amok. Eller på den garasjerock-inspirerte «Wizards of the Anger Magic» om å bli forført av en kult som dyrker raseri. Gjennom albumet ønsker kvintetten lytteren velkommen til sin helt egne rockeverden, gjennomsyret av kreativ lekenhet.\n\nEtter å ha spilt på by:larm, Desertfest Oslo, og å ha turnert med Slomosa i Norge er Suncraft klare for å markere seg som et etablert navn i norsk rock.\n\n||||\n\nDØDEN 505 er et hardcoreprosjekt fra Oslo. Det musikalske utgangspunkt er hardcore/punk med et stort fokus på å utforske kreative sidesprang. Et gjennomgående tema er vennskap og åpenhet, noe som kommer frem både musikalsk og i diverse samarbeidsprosjekter. Live er DØDEN 505 nesten et uskrevet blad med unntak av debut- konsert i 2023 for et nesten utsolgt Vaterland som support for SYSTEMET. Sceneshowet er intenst og altoppslukende. Som en atom-bombe i sonisk form og en visuell representasjon av smaken til en Carolina Reaper",
  "updated_at": "2026-01-05T14:43:36.588Z",
  "ticket_url": "https://www.ticketmaster.no/event/600974409"
}

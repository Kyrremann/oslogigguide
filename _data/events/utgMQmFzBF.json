{
  "id": "utgMQmFzBF",
  "name": "Oscar Danielson",
  "tags": [
    "Musikk",
    "vise",
    "visepop"
  ],
  "start_time": "2026-03-04T18:00:00+00:00",
  "end_time": "2026-03-04T21:00:00+00:00",
  "venue": "Parkteatret Scene",
  "description": "Oscar Danielson er sin egen sjanger, og av mange ansett som Sveriges beste tekstforfatter. Etter albumet «Stockholm i mitt hjärta» (2011) – med den vakre låten «Besvärjelse» – har han fått et stadig større publikum. Han har turnert flittig i hele Skandinavia, og han har flere ganger stått på scenen på Parkteatret. I mars vender vår gode venn tilbake!\n\nNorgesvenn er et begrep med både heldige og uheldige assosiasjoner. Men i tilfellet Oscar Danielson kan man trygt slå fast at den sympatiske svensken er en av de aller beste vennene vi har! I november 2014 varmet han opp for Bjørn Eidsvåg i et fullsatt Oslo Spektrum, og det er langt mellom de gangene 9000 mennesker er så lutter øre som da. Kort tid etter opptrådte han på NRKs «Lindmo», og igjen både begeistret og fascinerte Danielsons låtunivers det norske folk.\n\nPå Parkteatret vil han servere publikum et show som fremkaller latter så vel som tårer. Temaet er – selvfølgelig – kvinner. Det er sanger om kjærlighet, fulle av alvor og dypt menneskelige observasjoner, krydret med humoren som er Oscars kjennetegn.",
  "updated_at": "2025-11-14T11:37:47.819Z",
  "ticket_url": "https://www.ticketmaster.no/event/oscar-danielson-billetter/1641648926"
}

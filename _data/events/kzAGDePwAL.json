{
  "id": "kzAGDePwAL",
  "name": "Utsatt - Ny Dato! Marcos Valle (BR)",
  "tags": [
    "bossa nova",
    "jazz",
    "latin"
  ],
  "start_time": "2026-05-06T17:00:00+00:00",
  "end_time": "2026-05-06T21:00:00+00:00",
  "venue": "BLÅ",
  "description": "Marcos Valle kommer tilbake på uteserveringen!\n\n\n\nOm det er én musiker som kan sies å ha destillert Rio de Janeiros solfylte strandliv til en ren musikalsk tapning, er det nemlig Valle.\nDette har han gjort i over seksti år, med en skaperkraft som har fått betydning for både egne komposisjoner og brasiliansk musikk.\nHan har vært der helt siden bossa novaens barndom på 1960-tallet, og har aldri glemt hvor han kommer fra – selv om han har fulgt utviklingen gjennom flere tiår, fra psykedelia via funk og disco og tilbake til en stil som kan kalles en modning av den tidligere bossa nova-formen.\nHistorien om Marcos Valle er historien om en begavet musiker med stor betydning for den søvnige, jazzy kulheten som kjennetegner bossa nova.\nDet er også historien om en musiker som fant militærjuntaens diktatur stadig mer uutholdelig, og som emigrerte til USA. Her inngikk han fruktbare samarbeid med blant andre Leon Ware og Sarah Vaughn, og satte sitt preg på 1980-tallets popmusikk.\nEtter et tiår med stillhet kom han tilbake med plata «Nova Bossa Nova» i 1997 – og sirkelen var sluttet. I dag regnes Marcos Valle som en innovativ og spennende musiker med et stort og variert repertoar.",
  "updated_at": "2025-06-24T15:28:39.155Z",
  "ticket_url": "https://www.ticketmaster.no/event/marcos-valle-billetter/927912404"
}

{
  "id": "zaq12mwZnh",
  "name": "Marlen Tjøsvoll",
  "tags": [
    "Musikk",
    "Jazz"
  ],
  "start_time": "2026-05-28T17:00:00+00:00",
  "end_time": "2026-05-28T20:00:00+00:00",
  "venue": "Parkteatret Scene",
  "description": "Etter å ha gått viralt med sin intense og personlige tolkning av «Bang Bang» i The Voice 2025, slipper Marlen Tjøsvoll debutalbumet «Song In My Head» – og feirer med slippkonsert på Parkteatret.\n\nMarlen Tjøsvoll er en sanger og låtskriver fra Karmøy, med kompromissløs ærlighet, sterk formidling og en stemme som bærer både sårbarhet og kraft. Musikken hennes er følelsesdrevet pop, som henter inspirasjon fra flere sjangre, og som lar låtene stå i sentrum.\n\nHun gjorde seg bemerket i The Voice 2025, og imponerte både publikum og dommere med sin tydelige tilstedeværelse. Med utdannelse fra Berklee College of Music i Boston, og flere års sceneerfaring, har hun brukt tiden etter studiene på å utvikle sitt eget artistuttrykk som låtskriver og liveartist. Nå står hun frem med sitt mest personlige prosjekt til dags dato.\n\nDebutalbumet «Song In My Head», som slippes 15. mai, tar utgangspunkt i et destruktivt forhold og bryter med idéen om sorg som noe lineært. Albumet utforsker de kaotiske og motstridende følelsene som følger med å forlate et toksisk forhold – fra tap og sinne, til lettelse og nyvunnet frihet. Musikken beveger seg mellom pop, soul og rock, og rommer både det brutalt ærlige og det frigjørende.\n\nDen siste fredagen i mai inviterer Marlen Tjøsvoll til Parkteatret, hvor albumet skal feires med en nær, intens og energisk slippkonsert. Publikum får oppleve låtene live for aller første gang – rått, ekte og med følelsene helt utenpå.",
  "updated_at": "2026-02-20T10:55:06.890Z",
  "ticket_url": "https://www.ticketmaster.no/event/marlen-tjosvoll-slippkonsert-billetter/591521797"
}

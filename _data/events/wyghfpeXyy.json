{
  "id": "wyghfpeXyy",
  "name": "Metal Militia + Under The Oak + Flemming Rasmussen",
  "tags": [
    "metal",
    "metallica"
  ],
  "start_time": "2026-09-25T17:00:00+00:00",
  "end_time": "2026-09-25T21:00:00+00:00",
  "venue": "John Dee",
  "description": "Vi feirer den legendariske Metallica-konserten i Skedsmohallen 25. september 1986, nøyaktig 40 år etter, med Norges beste Metallica-tributeband Metal Militia, som fremfører identisk settliste fra denne historiske kvelden!\n\nFor de som var der og husker at Anthrax var special guest, har kult-thrashbandet Under The Oak øvd inn hele Anthrax-settet fra samme kveld, og åpner arrangementet.\n\nKvelden åpnes med foredrag og samtale med Flemming Rasmussen, produsenten bak Metallica-klassikere som *Master of Puppets*, *Ride the Lightning* og *…And Justice for All*. Samtalen ledes av Anders Palm, forfatter av boken *Lyd og ulyd i Skedsmohallen*, som utkommer høsten 2026.\n\nDette blir en kveld for historiebøkene!\n\n**Metal Militia**\n\nMetal Militia er Norges beste Metallica-tributeband. Punktum.\n\nHer snakker vi lidenskap. Grensesprengende lidenskap. En lidenskap som, kombinert med riktige ferdigheter og korrekt holdning, utgjør en formidabel kraftpakke – så nær originalen som det er mulig å komme. Mange kan spille Metallica, men ytterst få har stor nok langfinger.\n\nI likhet med originalbandet er Metal Militia ikke strømlinjeformet. De serverer Metallicas låter med voldsom tørst etter blod, øl og rampestreker. Akkurat som de store gutta selv har de også en tendens til å slenge inn overraskelsesnumre i konsertene sine, som ofte strekker seg godt forbi 90 minutter.\n\nMens noen hevder at Metallica mistet brodden tidlig på 90-tallet, har Metal Militia vedlikeholdt kniven – og den er sylskarp. Med presisjonsfokus på den pønka attituden fra 80-tallet, kombinert med mantraet «Vi spiller hva faen vi vil», blir Metal Militias konserter uforutsigbare og akkurat passe farlige.\n\nJa, de spiller låtene fra *The Black Album*. Ja, de spiller de raskeste og mest brutale 80-tallslåtene. Med vokalbrøl og tordnende trommer som ville fått Cliff Burton til å riste på skjelettet i ren fornøyelse.\n\nMetal Militia ble dannet i 2010 for å hylle de eneste sanne metallgudene. Bandet har lang erfaring og har delt scene med blant andre Trollfest, Dead Trooper, Pantheon I og 1349.\n\nMetal Militia er det nærmeste du kommer de store gutta.\n\n**Under The Oak**\n\nMusikalsk har Under The Oak føttene solid plantet i åttitallets thrash metal og heavy metal. Bandet ser på musikken sin som en hyllest til dette tiåret, og krydrer både konserter og plateutgivelser med utvalgte coverlåter.\n\nDet har blitt sagt at bandet ville vært toneangivende dersom albumene *Ripped Up by the Roots*, *Rattus Norvegicus* og *The Last of a Dying Breed* hadde blitt utgitt for 35 år siden. Sannheten er at disse utgivelsene aldri kunne eksistert uten inspirasjonen fra bandene som formet sjangeren den gangen.\n\n**Flemming Rasmussen**\n\nFlemming «Razz» Rasmussen (født 1958) er dansk lydtekniker, plateprodusent og eier av Sweet Silence Studios i København. Han er kanskje best kjent som mannen bak miksebordet på Metallicas klassiske album *Ride the Lightning*, *Master of Puppets* og *…And Justice for All*.\n\n**Anders Palm**\n\nForfatter av *Lyd og ulyd i Drammenshallen*. Aktuell med boken *Lyd og ulyd i Skedsmohallen*, som utkommer høsten 2026.\n\n--\n\nBill. kr. 375,- + bill.avg.\n\n18 års aldersgrense med legitimasjonsplikt. Ingen vergeordning. Gyldig legitimasjon er fysisk nasjonalt ID-kort, pass, fysisk førerkort eller bankkort med bilde. Digital legitimasjon (digitalt førerkort eller Bank-ID) eller bilde av legitimasjon er ikke gyldig legitimasjon.\n\nArrangementet har ståplasser.\n\nDørene åpner kl. 19.00. Arrangementet starter ca. 1 time etter dørene åpner. NB! Det anbefales å komme i god tid før arrangementet starter da det kan bli kø.",
  "updated_at": "2025-12-19T09:56:14.687Z",
  "ticket_url": "https://www.ticketmaster.no/event/225144653?brand=johndee&camefrom=CFC_NO_Rockefeller_Metal_Militia_250926_Billettsalg&utm_campaign=NO_Rockefeller_Metal_Militia_250926_Billettsalg&utm_content=NO&utm_medium=referral&utm_source=Website"
}

{
  "id": "3tIBTlySAf",
  "name": "Oslo BonFest 2026",
  "tags": [
    "tribute",
    "rock"
  ],
  "start_time": "2026-02-27T18:00:00+00:00",
  "end_time": "2026-02-27T22:00:00+00:00",
  "venue": "John Dee",
  "description": "Fredag 27. februar blir det en innholdsrik aften viet AC/DCs ikoniske musikk og arv på John Dee! Dette blir en kveld for fans av verdens beste rock’n’roll-band, fylt med live-musikk av 19/78 og Prowler, samt diskusjoner og hyllest ved Torkil Torsvik!\n\n**19/78:**\nTre inn i tidsmaskinen og opplev AC/DC anno 1978. Herdet av endeløse mil på landeveien, høyenergiske konserter, dedikasjon og studiojobbing i familiære omgivelser oppsto AC/DCs jordnære røffhet. Dette, kombinert med tidløse sanger har vært bandets varemerke i over et halvt århundre, og de har ikke gitt seg enda.\n\n*Powerage* var det siste albumet som ble produsert av George Young og Harry Vanda før glattere produksjon og Mutt Langes studioteknikk banet veien for verdensherredømme.\n\nAC/DC regnes i dag som et av verdens viktigste rock'n'roll-band. 19/78 er et nerdete forsøk av ihuga fans med over 180 års erfaring på å gjenskape sound og lydbilde fra disse tidlige årene i Australia. Det vil med andre ord si at det kun spilles låter fram til året 1978 og utgivelsen av mesterverket *Powerage*. Med ønske om å høres mest mulig autentisk ut brukes samme gitarer og forsterkere som den gang og låtene fremføres med både andakt og energi. Med klassikere som bl.a. «T.N.T.» og «Let There Be Rock» starter tidsmaskinen idet bandet går på scenen.\n\n19/78 består av:\nGitar: Eivind Staxrud (Raga Rockers, K.B., Los Plantronics)\nBass: Bjarne Torud (The Wheel, Live/Wire, Sheik Arne`s)\nGitar: Knut Erik Paulsen (Oil City Slickers, Petter Baarli)\nTrommer: Espen Nesset (Lonely Kamel, The Ass) \nVokal: Michael Abrahamsen (Big/Balls)\n\n**Prowler:**\nEkte rock'n'roll av unge trøndere! Her er det øl, spy, høy musikk og netter som aldri tar slutt. Prowler tar deg med inn i essensen av skitten og nådeløs rock, og disse snørrvalpene høres ut som om de har spelt i nedslitte puber i 30 år. Her er det ekte rock ala Backstreet Girls, AC/DC, Motörhead og Turbonegro!\n\n--\n\nBill. kr. 300,- + bill.avg.\n\n18 års aldersgrense med legitimasjonsplikt. Ingen vergeordning. Gyldig legitimasjon er fysisk nasjonalt ID-kort, pass, fysisk førerkort eller bankkort med bilde. Digital legitimasjon (digitalt førerkort eller Bank-ID) eller bilde av legitimasjon er ikke gyldig legitimasjon.\n\nArrangementet har ståplasser.\n\nDørene åpner kl. 19.00. Arrangementet starter ca. 1 time etter dørene åpner. NB! Det anbefales å komme i god tid før arrangementet starter da det kan bli kø.",
  "updated_at": "2025-11-21T10:56:55.353Z",
  "ticket_url": "https://www.ticketmaster.no/event/1107227808?brand=johndee&camefrom=CFC_NO_Rockefeller_OsloBonFest_270226_Billettsalg&utm_campaign=NO_Rockefeller_OsloBonFest_270226_Billettsalg&utm_content=NO&utm_medium=referral&utm_source=Website"
}

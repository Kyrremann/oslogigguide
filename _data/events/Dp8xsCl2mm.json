{
  "id": "Dp8xsCl2mm",
  "name": "Yesterdaze",
  "tags": [
    "Musikk",
    "Pop",
    "Pop Rock"
  ],
  "start_time": "2026-06-04T17:00:00+00:00",
  "end_time": "2026-06-04T20:00:00+00:00",
  "venue": "Parkteatret Scene",
  "description": "Yesterdaze spiller vårens eneste headliner-konsert i Norge, og det skjer på Parkteatret! Dette blir bandets største headliner-show til nå, og konserten er skreddersydd for Parkteatrets intime trykkoker.\n\nOmtalt av GAFFA som et band med «hinsides brutal nerve og internasjonalt potensial», har Yesterdaze på kort tid etablert seg som et av Norges mest spennende nye rockenavn. Etter et eksplosivt år, preget av viral vekst og Skandinavia-turné med utsolgte klubbjobber til terningkast 6, tar bandet med seg sine publikumsfavoritter og fremtidens anthems til én uforglemmelig kveld på Parkteatret. Yesterdaze lover sitt mest konseptuelle, energiske og ambisiøse show til dags dato.\n\nYesterdaze beveger seg sømløst mellom arenarockens store øyeblikk, fandenivoldsk punke-energi og monolittiske riff. Et sted mellom det melodiske og det eksplosive – der Foo Fighters og Muse møter System of a Down og Queens of the Stone Age – oppstår deres særegne punch-rock, som er like gjenkjennelig som den er uforutsigbar. Konsertene er kjent for en sjelden symbiose av allsang, stagedives, Waltz-pits og kultlignende anarki – intenst, uforutsigbart og samlende.\n\nBandets splitter nye EP «Animalysis», har i vinter utløst et markant løft i både lyttertall og synlighet. Virale videoer i sosiale medier, tung rotasjon på P3 og Radio Rock, samt utmerkelsen Ukas artist hos GAFFA, har bidratt til å skyve Yesterdaze ut av undergrunnen og opp i søkelyset. Rockekvartetten er på ingen måte ferdig med utgivelsene – neste singel, «Wonderful Lie», er rett rundt hjørnet.",
  "updated_at": "2026-02-20T10:57:08.988Z",
  "ticket_url": "https://www.ticketmaster.no/event/yesterdaze-billetter/733746487"
}

{
  "id": "ZiFyWAeThL",
  "name": "Zenbu Kimi no Sei da (JP)",
  "tags": [
    "j-pop",
    "hardcore"
  ],
  "start_time": "2026-02-19T18:00:00+00:00",
  "end_time": "2026-02-19T22:00:00+00:00",
  "venue": "Goldie Oslo",
  "description": "Zenbu Kimi no Sei da (JP) - Misfits of the Idol World – kommer til Goldie torsdag 19. februar 2026\n\nDen japanske idol-scenen er et univers i seg selv – hyperestetisk, kompromissløst og kulturbyggende i flere tiår. Og i skyggelandet mellom popperfeksjon og total kaosglede finner du den mest spennende utveksten: alternative idol / anti-idol. Her er reglene annerledes: mørkere uttrykk, mer støy, mer sjokkfaktorm, og låter som like gjerne låner fra EDM, punk, heavy metal og hardcore som fra klassisk J-pop.\n\nZenbu Kimi no Sei da (「ぜんぶ君のせいだ。」 / “It’s All Your Fault”) er blant de aller fremste navnene i denne bølgen i dag, en gruppe som leverer den type konsert som føles som å bli sugd inn i et neonbelyst sammenbrudd (på den beste måten). Tenk: J-pop + hardcore i blender, med et dryss denpa på toppen – søtt, aggressivt, teatralsk og helt uten filter.\n\nNå kommer de til Oslo som del av sin 10-årsjubileumsturné – et første, tydelig steg mot å gjøre én ting klart: dette er en bevegelse som ikke stopper ved Japans grenser. Hvis det finnes fans der ute (eller “pasienter”, som de kjærlig kaller oss), så drar de dit.\n\nTorsdag 19. februar 2026 inntar Zenbu Kimi no Sei da Goldie for en kveld som loves å bli både eksplosiv, kompromissløs, og akkurat så uforutsigbar som alt-idol skal være.",
  "updated_at": "2025-12-09T15:15:22.988Z",
  "ticket_url": "https://www.ticketmaster.no/event/666135968"
}

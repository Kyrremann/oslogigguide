{
  "id": "4mKmIjpddo",
  "name": "Needlepoint",
  "tags": [
    "progressiverock",
    "jazzrock"
  ],
  "start_time": "2026-02-25T18:00:00+00:00",
  "end_time": "2026-02-25T22:00:00+00:00",
  "venue": "John Dee",
  "description": "Gjennom 15 år har Needlepoint etablert seg som mer enn et progband – de har blitt et ensemble som elegant vever sammen folk, pop og jazzrock til et melodisk og ekspansivt uttrykk. \n\nMed Bjørn Klakegg (gitar, vokal og låtskriver) og Nikolai Hængsle (bass og musikalsk kompass) i spissen, flankert av Erlend Slettevoll (rhodes) og Ola Øverby (trommer), skaper bandet et lydbilde der melodiske komposisjoner møter friske arrangementer og stor improvisatorisk frihet. «Musikken er melodisk, men med åpne landskap for spontan utfoldelse», sier Bjørn.\n\nNeedlepoint ga ut albumet *Walking Up That Valley* i 2021, livealbumet *In Concert* i 2023, og i 2024 slapp de studioalbumet *Remnants of Light*. \n\nBandet startet som et rent instrumentalorkester, men gjennom de siste fire studioinnspillingene har vokalen fått en stadig mer fremtredende rolle. Mange av bandets lyttere klassifiserer Needlepoints musikk som progrock og nevner ofte Robert Wyatt, Syd Barrett, Caravan, Camel, King Crimson og Yes for å beskrive bandets musikalske stil, noe bandet trives godt med. \n\nI en strøm av livlig keyboardspill, virvlende trommespill, overveldende basslinjer og særpreget gitarspill finner Klakeggs melodiøse sanglinjer sin plass, med fortellinger fra et sted mellom fantasi og virkelighet. Needlepoint låter uansett fortsatt som bare Needlepoint gjør.\n\nBjørn Klakegg: vokal og gitar\nErlend Slettevoll: keyboards\nNikolai Hængsle: elbass\nOla Øverby: trommer\n\n--\n \nBill. kr. 315,- + bill.avg.\n \n18 års aldersgrense med legitimasjonsplikt. Ingen vergeordning. Gyldig legitimasjon er fysisk nasjonalt ID-kort, pass, fysisk førerkort eller bankkort med bilde. Digital legitimasjon (digitalt førerkort eller Bank-ID) eller bilde av legitimasjon er ikke gyldig legitimasjon.\n \nArrangementer har ståplasser.\n \nDørene åpner kl. 19.00. Arrangementet starter ca. 1 time etter dørene åpner. NB! Det anbefales å komme i god tid før arrangementet starter da det kan bli kø.",
  "updated_at": "2025-12-17T11:53:10.516Z",
  "ticket_url": "https://www.ticketmaster.no/event/224685430?brand=johndee&camefrom=CFC_NO_Rockefeller_Needlepoint_250226_Billettsalg&utm_campaign=NO_Rockefeller_Needlepoint_250226_Billettsalg&utm_content=NO&utm_medium=referral&utm_source=Website"
}

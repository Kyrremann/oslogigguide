{
  "id": "sPjspMxQqu",
  "name": "Tangerine Dream /BLÅ",
  "tags": [
    "elektronika",
    "krautrock",
    "synth"
  ],
  "start_time": "2026-02-06T18:00:00+00:00",
  "end_time": "2026-02-06T22:00:00+00:00",
  "venue": "BLÅ",
  "description": "Tangerine Dream\nFredag 6. Februar | 19:00 | Id: 20 |\nelektronika / krautrock / synth\n\nI vinter vender Tangerine Dream tilbake til BLÅ, etter fjorårets sagnomsuste konsert. Tangerine Dream ble grunnlagt i Berlin i 1967 av Edgar Froese og har helt siden starten banet vei innen elektronisk musikk. Med albumet Phaedra (1974) satte de en ny standard for sjangeren og spilte en nøkkelrolle i utviklingen av eksperimentell og synthesizer-basert musikk. Deres lydbilde kombinerer analoge sequencere, modulærsynth, mellotron, og tape-eksperimenter med atmosfæriske teksturer og repetitive rytmemønstre.\n\nGjennom mer enn hundre album har bandet hatt enorm innflytelse på alt fra ambient og krautrock til moderne elektronisk dansemusikk. De er også kjent for å lage filmmusikk, med over 60 lydspor til filmer som Thief, Risky Business og Legend. I 2013 komponerte de også musikken til Grand Theft Auto V, som vant VGX-prisen for beste spill-soundtrack.\n\nEtter Froeses død i 2015 ledes bandet av Thorsten Quaeschning, sammen med Hoshiko Yamane (elektrisk fiolin og synth) og Paul Frick (synth og piano). Den nye besetningen har videreført bandets sekvenserdrevne lyd og kombinert den med live-elektronikk og moderne produksjonsteknikker. Albumet Raum (2022) markerte et tilbakeblikk til bandets klassiske æra og ble deres største suksess på flere tiår.\n\nTangerine Dream er tilbake på turné med CONTINUUM TOUR 2026 og fredag den 6. Februar besøker de oss igjen i Brenneriveien.",
  "updated_at": "2026-01-05T13:56:35.860Z",
  "ticket_url": "https://www.ticketmaster.no/event/tangerine-dream-billetter/1807696440"
}

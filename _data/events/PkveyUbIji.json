{
  "id": "PkveyUbIji",
  "name": "Gjenfødt Kultur med Ravi / Support: tre40fire",
  "tags": [
    "Rap",
    "HipHop"
  ],
  "start_time": "2026-02-28T18:00:00+00:00",
  "end_time": "2026-02-28T22:00:00+00:00",
  "venue": "Vulkan Arena",
  "description": "Special guest: Ravi\nSupport: tre40fire\n\nGjenfødt Kultur tar med seg Kollektivt Handlingsproblem til Vulkan!\n\nGjenfødt Kultur er klare til å la U-18 publikumet oppleve energien, humoren og motstanden fra prosjektet. Dette er ikke bare musikk – det er en ekspedisjon der sjangergrenser strekkes og sprenges, og der tematikk som grådighet, fristelser, avmakt og uavhengighet blir pakket inn i låter som bobler av glede, håp og en smittsom vilje til å stå sammen.\n\nEtter en festivalsommer som bød på alt fra magiske kvelder på Piknik i Parken og Stavernfestivalen til uforglemmelige øyeblikk på Øyafestivalen 2024 – der Ravi stormet scenen og skrev seg inn i festivalhistorien – er bandet nå klare til å fortsette reisen inn i 2026.\n\nDette blir intime møter med et gruppa som allerede har bevist at de kan fylle store festivalscener, men som på klubbscenen virkelig får vist sitt fulle register – med eksplosiv energi, lekne overraskelser og et publikum som trekkes tett inn i universet.\n\nSupport: tre40fire\nMed finurlige tekster og ukonvensjonelle lydlandskaper forsøker tre40fire å forene det sære med det tilgjengelige. Dette summerer i den rykende ferske sjangeren gjengen kaller: hip-pop. Alt fra tekst og produksjon til mix og master gjøres in-house, og energien de skaper på scenen smitter som pesten over på publikum!\n\nBandet har blitt anbefalt gjentatte ganger av P3, med blant annet Ukas låt og flere listinger, vært Ukens artist i Gaffa, og spilt to kritikerroste konserter på By:Larm, der selv bransjefolket ikke klarte å stå stille. Etter konserten deres på Bergtatt ble de også omtalt i internasjonale Clash Magazine som en av festivalens høydepunkter.",
  "updated_at": "2026-01-20T13:48:21.522Z",
  "ticket_url": "https://www.ticketmaster.no/event/680256812"
}

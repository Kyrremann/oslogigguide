{
  "id": "xaCNTQt6jc",
  "name": "Willow Avalon",
  "tags": [
    "country",
    "americana",
    "rock"
  ],
  "start_time": "2026-02-17T18:00:00+00:00",
  "end_time": "2026-02-17T22:00:00+00:00",
  "venue": "Parkteatret Scene",
  "description": "Med sin blanding av klassisk country, Americana og rock, har Willow Avalon befestet sin posisjon som en av countrymusikkens mest fengslende nye stemmer.\n\nOpprinnelig fra Georgia, nå bosatt i Nashville, begynte Willow Avalons musikalske reise med det aller første ordet hun sa: «Elvis». Oppvokst med mor og bestemor i en liten sørstatsby, spilte hun piano i kirken og lærte seg å spille gitar som 12-åring.Låtskrivingen ble både en flukt og en måte å uttrykke seg på.\n\nI 2021 ga hun på egenhånd ut debutsingelen «Drivin», og hun fikk raskt oppmerksomhet fra bransjen. Det førte til platekontrakt medAtlantic Records/Assemble Sound i 2023, og året etter kom EPen «Stranger». Med debutalbumet «Southern Belle Raisin’ Hell» fra januar i år, slo hun for alvor gjennom og befestet posisjonen som en ny kraft i country-landskapet.\n\nHun har opptrådt på «The Late Show with Stephen Colbert» og «CBS Mornings», og har spilt på festivaler som Hangout, C2C og Lollapalooza – hvor hun har begeistret et globalt publikum med sin elektriske tilstedeværelse. Med skarp humor og et opprørsk vesen, har hun delt scene med både legender og nye stjerneskudd, deriblant Zach Bryan, Bob Dylan, Cage the Elephant, Paul Cauthen og Charles Wesley Godwin.\n\nMed utsolgte headliner-turneer både i USA og Storbritannia, og hundrevis av millioner av visninger i sosiale medier, redefinerer Willow Avalon hva det vil si å være en moderne sørstatsforteller. Det er en stor glede å kunne ønske den Nashville-baserte musikerenvelkommen til Parkteatret i vinter!",
  "updated_at": "2025-11-14T11:24:17.439Z",
  "ticket_url": "https://www.ticketmaster.no/event/willow-avalon-billetter/86662429"
}

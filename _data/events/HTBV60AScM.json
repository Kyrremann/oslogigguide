{
  "id": "HTBV60AScM",
  "name": "Lanseringsfest og bokbad for David Lies “Cogito Ergo Slum”",
  "tags": [
    "Boklansering"
  ],
  "start_time": "2026-03-13T16:00:00+00:00",
  "end_time": "2026-03-13T19:00:00+00:00",
  "venue": "Brewgata",
  "description": "David Lie (f. 1977) er opprinnelig fra Løten, men bor nå i Gøteborg. Han debuterte i 2013 med romanen Absolutt presens. Cogito ergo slum er hans tredje bok. Bortsett fra litteratur er Lies store lidenskap metal og punk, og i løpet av sine år i Oslo på 90- og 00-tallet spilte han i mange band, blant annet notorisk ukoselige Lobotomized.\n\nPå Brewgata vil han bli bokbadet av forfatter Carl Johansen, som også vil lese noen av sine egne tekster.\n\nMusikkansvarlige på årets beste bokfest blir naturlig nok tidenes beste DJ-team Oslo Rock Dealers. Forvent haraball. \n\nDet blir selvsagt salg av bøker og frekk bok-merch.\n\n---\n\nOm boka:\n\nEn mann holder det gående oppe i skogen ved kirkegården.\nEt barn svever i netthinnekjeglens mugne og ugne luft.\nEn kvinne løsner fra treet sitt, en kjeve brekkes mot en\nfortauskant, en hund biter i en sten.\nM.m.\n\n\"Cogito ergo slum\" er en samling kortprosatekster\nsom både gir etter for og kjemper imot tankens makt.\nI et dystert, billedrikt språk reises ubekvemme\nproblemstillinger fra identitetens og faktisitetens\nkrigssone, men også fra møtet med De andre.\n\nHer er tematiske knagger å huke tak i, en slags humor\nlikeså, men det betyr ikke at det er grei skuring.\nIngenting er grei skuring.\n\n--",
  "updated_at": "2026-02-27T12:36:29.646Z",
  "ticket_url": ""
}

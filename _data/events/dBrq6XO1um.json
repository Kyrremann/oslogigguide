{
  "id": "dBrq6XO1um",
  "name": "Sex Judas feat. Ricky // Kafé Hærverk ",
  "tags": [
    "Afrobeat,  disco,  electro"
  ],
  "start_time": "2026-03-28T19:00:00+00:00",
  "end_time": "2026-03-28T22:00:00+00:00",
  "venue": "KAFÉ HÆRVERK",
  "description": "7-manns bandet Sex Judas feat. Ricky er endelig tilbake på Hærverk! Bandet pleier alltid å snu klubben på hodet med sin frenetiske miks av afrobeat, disco, psykedelisk rock og elektronika, og vi forventer intet mindre 28. mars\nDe har røtter i Oslo, Mali, USA og Finland, og med sine mange musikalske krumspring og sin evige vilje til å eksperimentere, har de skapt et helt eget univers – som både er kunstnerisk og høyst dansbart. \n\nOrkesteret ledes av den mystiske frontfiguren Sex Judas, alteregoet til musiker Tore «Ost» Gjedrem, og er flankert av et stjernelag fra Oslos musikalske undergrunn. Med Kristian Edvardsen på bass, Tracee Meyn på vokal, Sidiki Camara på djembes, Tore Brevik på perkusjon, Ivar Winther på gitar og Linn Nystadnes på vokal. \n\nDe ble tildelt Spellemann i kategorien elektronika i 2019, for albumet «Go Down Judas». I 2024, slapp de dobbeltalbumet «The Book of Dreams / After Sex» etterfulgt av noen remixer som har satt fyr på dansegulv verden over, ikke minst vår egen Olefonkens fantastiske remix av låta «Talking Dogs». Ryktene surrer om at de nå holder på med 2 nye album, som forhåpentligvis ser dagens lys i slutten av 2026 og i starten av 2027. Er du heldig får du høre noen smakebiter denne lørdagsnatta i mars.\n\nDører: 20:00\nKonsertstart: 21:00\nInngang: 250.+avgift \nID: 20",
  "updated_at": "2026-02-20T02:00:53.913Z",
  "ticket_url": "https://tikkio.com/events/62513-sex-judas-feat-ricky-kafe-haerverk"
}

{
  "id": "68mSFFAqkr",
  "name": "TwoMinutesHate + Fashion Victims + Joyless // Adventspønk Vol. 4",
  "tags": [
    "punk",
    "rock"
  ],
  "start_time": "2025-12-19T19:00:00+00:00",
  "end_time": "2025-12-19T22:00:00+00:00",
  "venue": "Vaterland",
  "description": "TWOMINUTESHATE\nVæpnet til tennene med sylskarpe strofer og uimotståelige melodier, kommer de fremadstormende pop-punkerne i TwoMinutesHate skrensende ut fra undergrunnen!\n\nMed et lydbilde som vitner om årevis med blink-182-plakater på veggene og The Offspring snurrende i Discmanen, debuterte bandet i 2022 med sin første singel. Siden da har de sluppet to kritikerroste EP-er, høstet terningkast fem i Dagsavisen på to singler, nytt jevnlige avspillinger på NRK P13 og havnet på NRK P3s liste Best Akkurat Nå og Spotifys New Music Friday Norge.\nDe har også bidratt med musikk til filmen Jentetur, og spilt over 60 konserter i Norge, England, Wales og Frankrike.\nMed debutalbumet rett rundt hjørnet, er TwoMinutesHate klare for å risse navnet sitt inn i historiebøkene – og hjertene deres.\n\n---------------------------------\nFASHION VICTIMS leverer fengende powerpop/pop-punk. «De unge rockerne i Fashion Victims spiller sånn musikk som gjør at du får lyst til å hoppe rundt i stua, ta rennafart og denge huet og kroppen i veggen i ren eufori». (Dust of Daylight). \n\nDebutsingelen «Such a Bore» ble beskrevet som «én av de beste norske låtene i sin sjanger» (NRK P13) og «eventyrlig bra» (Adresseavisen).\n\nBandet albumdebuterte i februar 2024 til god mottakelse fra pressen og publikum med radiolistinger på NRK P3 og P13, gode omtaler og nye spillejobber. Bandet avsluttet sin albumturne på et utsolgt Sentrum Scene der de varmet opp for punkrock-legendene “Bad Religion\" og er etter en rekke konserter i toppform. Høsten 2024 var bandet support på deler av “Oslo Ess” sin Norgesturné og har i sommer spilt for tusenvis av mennesker på festivaler som “ekstremsportveko” og “festidalen” før de avslutta sommeren på et utsolgt Sverresborg arena som support for “Kaizers Orchestra”. I høst jobbes det mot album nr.2 og nye singelslipp.\n\n«Her går det på London-punk anno 1976-77. Blandingen av popfølelse og energi er så eventyrlig bra at man må ty til selve gullrefaransen; dette minner om klassisk\nBuzzcocks» (Adresseavisen).\n\n«Disse ungfolene leverte ekstremt solid og catchy pop-punk til folket. Forhåpentlig et band vi ser mer av i fremtiden, for her er det høyt nivå». (Radio Rock).\n\n«Det ringer i alle deler av kroppen min, det låter så utrolig bra!». (NRK P3)\n---------------------------------\nDet er ikke ofte man blir skikkelig blåst i bakken av innovative og spennende band lenger, men måten JOYLESS kombinerer høy energi med fengende og melodisk punkrock er oppskriften på å få bakoversveis. Musikken er tydelig inspirert av den amerikanske surf-punk-sounden du finner hos FIDLAR, PUP og Bass Drum of Death samtidig som den drar paralleller med moderne britisk punk og band som Idles og Bad Nerves.\n\nJOYLESS skal erobre verden og hver scene med sine raske, catchy, aggressive sing-along-låter og energiske stage presence. Bandet har for lengst passert 10 000 timer på øvingsrommet, noe som er åpenbart for alle som får oppleve disse gutta på en scene.\n\nEnjoy JOYLESS",
  "updated_at": "2025-12-11T11:13:47.695Z",
  "ticket_url": "https://www.ticketmaster.no/event/145298389"
}

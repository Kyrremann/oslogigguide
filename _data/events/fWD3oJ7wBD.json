{
  "id": "fWD3oJ7wBD",
  "name": "Lucy Kruger & the Lost Boys",
  "tags": [
    "kunstpop",
    "støy"
  ],
  "start_time": "2026-02-20T19:00:00+00:00",
  "end_time": "2026-02-20T22:00:00+00:00",
  "venue": "Vaterland",
  "description": "Lucy Kruger & the Lost Boy, det Berlin-baserte kunstpop og møre støy ensemblet har trollbundet publikum på tvers av europas landegrenser med sine atmosfæriske og intense konserter. Bandet ledes av den sørafrikanskfødte Lucy Kruger (gitar og vokal) sammen med Liú Mottes (gitar), Jean-Louise Parker (bratsj og vokal) og Gidon Carmel (trommer). Musikken beveger seg mellom det intime og det kantete – drømmende og stillferdig i ett øyeblikk, drivende og desperat i det neste. \n\nDeres nyeste album, A Human Home (mai 2024), er en lo-fi og nært personlig utgivelse som utforsker tilhørighet og følelsen av hjem. Albumet er en samling både tilfeldige og bevisste samarbeidsopptak, og fanger et unikt og universelt gjenkjennelig øyeblikk. \n\nBandet har spilt på festivaler som Roadburn, Reeperbahn, Grauzone, Wave-Gotik-Treffen, Fusion Festival og Left of the Dial, og fått strålende kritikker for sine sterke, teatralske liveopptredener.\n\nLucys stemme kan også høres på utgivelser fra Swans og The Underground Youth, og i 2023 mottok bandet Europavox Spotlight Prize. Samme år ble Lucy valgt ut til Keychange-initiativet – et internasjonalt nettverk for likestilling i musikkindustrien, støttet av Reeperbahn Festival, PRS Foundation og Creative Europe.\n\n«Lucy Kruger er den ekte varen – med nok attitude og drama for flere band. Hun ser rett gjennom deg, og inn i sjelen din.» – Brooklyn Vegan\n\n«Som americana for goths – hypnotisk, mørkt og uimotståelig.» – 3voor12\n\nFFO: PJ Harvey, Aldous Harding, Low, Nick Cave & The Bad Seeds og Sonic Youth\n",
  "updated_at": "2025-11-06T12:14:57.051Z",
  "ticket_url": "https://www.ticketmaster.no/event/lucy-kruger--the-lost-boys-billetter/1341969213"
}

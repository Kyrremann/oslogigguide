{
  "id": "4N16sfopm5",
  "name": "Oslokoret",
  "tags": [
    "choir"
  ],
  "start_time": "2026-05-29T19:00:00+00:00",
  "end_time": "2026-05-30T00:00:00+00:00",
  "venue": "Rockefeller",
  "description": "Det starter med en låt hele rommet kan. Én blir til tre, blir til ti. Plutselig koker hele dansegulvet. \n\nDet er følelsen Oslokoret tar med til Rockefeller fredag 29. mai.\n\nMed over 100 sangere og DJ gjør Oslokoret hele huset om til en klubb til langt på natt. Dette er ikke en tradisjonell korkonsert med stolrader og høflig applaus – det er fullt trøkk og ikoniske bangers du nesten hadde glemt på rekke og rad. \n\nOslokoret har fylt Sentralen, Vulkan Arena og Oslo Konserthus før. Nå girer de opp enda et hakk. Ta med vennegjengen, varm opp stemmen og kom klar for å danse. Dette blir kvelden du ikke får nok av. \n\nEtter konserten blir det DJ-sett. Hundre korister tar veien fra scenen til dansegulvet. Ses der! \n\n**Oslokoret:**\n\nOslokoret er et av Norges største og mest profilerte kor, med over 100 sangere. Koret er kjent for sitt kraftfulle uttrykk og energiske sceneopptredener, og beveger seg i skjæringspunktet mellom pop, klubb og kor.\n\nSiden oppstarten i 2008 har Oslokoret samarbeidet med en rekke etablerte artister, både på scene og i studio. Blant disse er Ramón, Gabrielle, Dagny, Sondre Justad, Hillari og Metteson. Koret har også medvirket i flere TV- og radioproduksjoner, blant annet hos NRK og P3.\n\nOslokoret ledes av dirigent Vetle Gjevestad Agledahl.\n\n--\n \nBill. kr. 375,- + bill.avg.\n \n18 års aldersgrense med legitimasjonsplikt. Ingen vergeordning. Gyldig legitimasjon er fysisk nasjonalt ID-kort, pass, fysisk førerkort eller bankkort med bilde. Digital legitimasjon (digitalt førerkort eller Bank-ID) eller bilde av legitimasjon er ikke gyldig legitimasjon.\n \nArrangementer har ståplasser.\n \nDørene åpner kl. 21.00. Konsertstart ca kl. 22.00. NB! Det anbefales å komme i god tid før arrangementet starter da det kan bli kø.",
  "updated_at": "2026-02-20T09:11:32.052Z",
  "ticket_url": "https://www.ticketmaster.no/event/304509878?brand=rockefeller&camefrom=CFC_NO_Rockefeller_Oslokoret_290526_Billettsalg&utm_campaign=NO_Rockefeller_Oslokoret_290526_Billettsalg&utm_content=NO&utm_medium=referral&utm_source=Website"
}

{
  "id": "aZnFLPu9nl",
  "name": "Shouse",
  "tags": [
    "Musikk",
    "Dance/Elektronisk",
    "Dance Pop"
  ],
  "start_time": "2026-02-11T18:00:00+00:00",
  "end_time": "2026-02-11T21:00:00+00:00",
  "venue": "Parkteatret Scene",
  "description": "Endelig kommer DJ-duoen Shouse tilbake til Norge, og denne gangen Oslo! 11. februar tar de med seg megahiten «Love Tonight» til Parkteatret, og det blir garantert en fest du sent vil glemme!\n\nDen australske duoen Shouse består av bestevennene Ed Service og Jack Madin, som elsker å leke seg med trommemaskiner og synther. De lager det de selv omtaler som «weirdo-house», og resultatet er flere internasjonale megahitsingler – som «Love Tonight», som også har blitt remixet av David Guetta.\n\nSommeren 2025 kom endelig debutalbumet «Collective Ecstasy», et hjertebarn som det har tatt dem nærmere ti år å ferdigstille. Albumet er et levende bevis på duoens enorme talent og unike evne til å skape musikk som setter fyr på dansegulvet og rører mennesker langt utover dansegulvene. Shouse smelter sammen følelser, sang og dans til en større enhet.\n\nPå «Collective Ecstasy» har de med seg australske stjerner som Vance Joy («Wherever You Are») og Cub Sport («Only You»), i tillegg til internasjonale navn som LA-baserte No/Me, samt et lokalt kor som løfter låtene til et nytt nivå.\n\nVi gleder oss til å oppleve Shouse og deres euforiske liveunivers når de inntar Parkteatret i februar!",
  "updated_at": "2026-02-05T14:42:34.833Z",
  "ticket_url": "https://www.ticketmaster.no/event/shouse-billetter/1189642768"
}

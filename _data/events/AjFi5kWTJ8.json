{
  "id": "AjFi5kWTJ8",
  "name": "Oslo Ess",
  "tags": [
    "rock"
  ],
  "start_time": "2025-12-20T18:00:00+00:00",
  "end_time": "2025-12-20T22:59:00+00:00",
  "venue": "Rockefeller",
  "description": "I 2025 blir det atter en gang førjulskonserter med Oslo Ess på Rockefeller! Kombinasjonen av akustisk konsert tidlig på kvelden og full rulle i de sene nattetimer er et av årets høydepunkt for både bandet og publikum.\n\nNår nettene blir lengre og høstens mørke slør legger seg over det gamle landet, skrus rampelyset på i dunkle kjellere, ryddige kulturhus og rølpete rockepuber. Over fjell, gjennom daler, langs hav, fjorder, dyrket mark og tett skog. Polert pønk og rufsete ballader med tekster om naiv kjærlighet, håpløs romantikk, nevroser og et utopisk Amerika. \n\nMed syv hylleveltende studioalbum, et uvisst antall radiosingler og tusenvis av konserter over hele landet, er det nesten umulig å ikke være kjent med lyden av disse rennesteinssjarmørene som har sparket opp dører/knust vinduer og smeltet hjerter rundt det ganske land siden gjennombruddet i 2010.\n\n**+ support: JOYLESS**\n\nDet er ikke ofte man blir skikkelig blåst i bakken av innovative og spennende band lenger, men måten JOYLESS kombinerer høy energi med fengende og melodisk punkrock er oppskriften på å få bakoversveis. Musikken er tydelig inspirert av den amerikanske surf-punk-sounden du finner hos FIDLAR, PUP og Bass Drum of Death samtidig som den drar paralleller med moderne britisk punk og band som Idles og Bad Nerves.\n\nJOYLESS skal erobre verden og hver scene med sine raske, catchy, aggressive sing-along-låter og energiske stage presence. Bandet har for lengst passert 10 000 timer på øvingsrommet, noe som er åpenbart for alle som får oppleve disse gutta på en scene.\n\nEnjoy JOYLESS\n\n--\n\nBill. kr. 450,- / kr. 550,- (inkl. akustisk konsert) + bill.avg. \n\n18 års aldersgrense med legitimasjonsplikt. Ingen vergeordning. Gyldig legitimasjon er fysisk nasjonalt ID-kort, pass, fysisk førerkort eller bankkort med bilde. Digital legitimasjon (digitalt førerkort eller Bank-ID) eller bilde av legitimasjon er ikke gyldig legitimasjon.\n\nArrangementet har ståplasser.\n\nDørene åpner kl. 19.00 for den akustiske konserten og kl. 21.00 for hovedkonserten.\n\nGarderoben er åpen og betjent.\n",
  "updated_at": "2025-11-24T12:12:08.727Z",
  "ticket_url": "https://www.ticketmaster.no/event/1095458784?=rf&camefrom=CFC_NO_Rockefeller_Oslo%2BEss_201225_ordinaer_Billettsalg&utm_campaign=NO_Rockefeller_Oslo%2BEss_201225_ordinaer_Billettsalg&utm_content=NO&utm_medium=referral&utm_source=Website"
}

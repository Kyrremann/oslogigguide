{
  "id": "FM18t5R76M",
  "name": "Sovereign + Nedgravd + Horrifier",
  "tags": [
    "deathmetal",
    "metal"
  ],
  "start_time": "2026-01-10T18:30:00+00:00",
  "end_time": "2026-01-10T22:00:00+00:00",
  "venue": "Sub Scene",
  "description": "Velkommen til en brutal start på konsertåret 2026!\nSOVEREIGN\nSovereign spyr ut en giftig blanding av death og thrash – ingen gimmicker, ingen polering. Her er det bare knusende riff, barbarisk tempo og et krigsrop mot det blankpolerte forfallet i moderne metall. Dette er et ritual av rå kraft og presisjon. �Siden deres start i 2018, har de gjort seg kjent som et intenst liveband, med dødelig presisjon og kraft, og med vellykkede turnéer på USA sin østkyst og i Europa.\nSovereigns debutskive, Altered Realities, ble sluppet av Dark Descent Records 19. Januar 2024:\n- \"Sovereign henter det beste og hardeste fra 80-tallet – og lager et perfekt metalalbum\" - Terningkast 6, Aftenposten\n- \"Debutplata fra norske Sovereign leverer både juling og kos for bortskjemte metal-ører\" - Terningkast 6, ITromsø.\n\nNEDGRAVD\nNedgravd er et ungt, Oslo-basert band som spiller mystisk og ond dødsmetall inspirert av nittitallshelter som tidlig Darkthrone, Infester og Incantation. Bandet ferdigstiller for tiden debututgivelsen \"Ascension\".\n\nHORRIFIER\nHorrifier fra Oslo har siden 2022 brakt død og pine ut i verden. I desember 2023 ble debutalbumet Horrid Resurrection sluppet med gode tilbakemeldinger. Musikken er en god blanding av den gamle og råtne death-metalen fra tidlig 90-tall, som bringer uhygge og gørr. Kan ligne skitne band slik som Autopsy og Repulsion. Kom og kjenn stanken av råtten death metal, UGH!",
  "updated_at": "2025-12-03T16:07:36.356Z",
  "ticket_url": "https://www.ticketmaster.no/event/sovereign--nedgravd--horrifier-billetter/406010264"
}

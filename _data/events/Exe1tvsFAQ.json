{
  "id": "Exe1tvsFAQ",
  "name": "Kalandra",
  "tags": [
    "nordicfolk",
    "folkrock"
  ],
  "start_time": "2026-02-18T18:00:00+00:00",
  "end_time": "2026-02-18T22:59:00+00:00",
  "venue": "Rockefeller",
  "description": "Velkommen til en kveld fylt med nordisk mystikk, rå kraft og skjør skjønnhet når Kalandra med gjester inviterer til spetakkel på Rockefeller onsdag 18. februar!\n\nMed sin unike blanding av filmatisk folkrock, eteriske vokaler og dype emosjonelle landskap har Kalandra forført både publikum og kritikere i inn- og utland.\n\nI 2026 feirer bandet 15-årsjubileum, og inviterer til konsert på Rockefeller – deres første opptreden i Oslo på nesten to år, og deres største headliner-konsert i Norge til dags dato.\n\nForbered deg på en kveld du sent vil glemme!\n\n\n**+ special guest: Sylvaine**\n\nDen norske multiinstrumentalisten Sylvaine skaper musikk som balanserer mellom det vakre og det brutale, ro og kaos, det åndelige og det menneskelige. Prosjektet fungerer som en emosjonell katarsis, der hun alene komponerer, spiller inn og produserer, men tar med seg et band på scenen for å løfte de kontrastfylte låtene til nye høyder. Etter flere kritikerroste album – blant annet det Spellemann-nominerte *Atoms Aligned, Coming Undone* – har hun turnert omfattende i Europa og Nord-Amerika og høstet internasjonal anerkjennelse for sitt unike, stemningsfulle uttrykk.\n\n**+ support: Iben**\n\nIben har de siste to årene markert seg som et av de mest spennende nye navnene i norsk musikk. Hun skriver og fremfører alternativ pop som blander elektroniske elementer, grungy gitarer og sårbare tekster med storslåtte refrenger – musikk du kan både gråte og headbange til. Iben ble i 2023 valgt ut av P3 Urørt til å varme opp for Sigrid på hennes Norgesturné, og hun har begeistret publikum på festivaler som Trondheim Calling med sin fengslende vokal og kraftfulle live-energi.\n\n--\n\nBill. kr. 400,- + bill.avg.\n\n18 års aldersgrense med legitimasjonsplikt. Ingen vergeordning. Gyldig legitimasjon er fysisk nasjonalt ID-kort, pass, fysisk førerkort eller bankkort med bilde. Digital legitimasjon (digitalt førerkort eller Bank-ID) eller bilde av legitimasjon er ikke gyldig legitimasjon.\n\nArrangementet har ståplasser.\n\nDørene åpner kl. 19.00. Arrangementet starter ca. 1 time etter dørene åpner. NB! Det anbefales å komme i god tid før arrangementet starter da det kan bli kø.",
  "updated_at": "2025-09-17T13:59:13.101Z",
  "ticket_url": "https://www.ticketmaster.no/artist/kalandra-tickets/1006014?brand=rockefeller&camefrom=CFC_NO_Rockefeller_Kalandra_180226_samle_Billettsalg&utm_campaign=NO_Rockefeller_Kalandra_180226_samle_Billettsalg&utm_content=NO&utm_medium=referral&utm_source=Website"
}

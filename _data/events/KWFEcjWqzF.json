{
  "id": "KWFEcjWqzF",
  "name": "Plini + Special guest Sungazer",
  "tags": [
    "progressive rock",
    "electronic",
    "jazz fusion"
  ],
  "start_time": "2026-05-05T17:00:00+00:00",
  "end_time": "2026-05-05T21:30:00+00:00",
  "venue": "Vulkan Arena",
  "description": "Plini kommer til Oslo, med special guest Sungazer!\nDen australske gitaristen og komponisten Plini har siden sine tidlige utgivelser på nettet etablert seg som en av de mest markante skikkelsene innen instrumental progressiv rock.\n\nFra hjemmestudioet i Sydney arbeider han uavhengig og kombinerer håndverksmessig presisjon med en tydelig melodisk retning – noe som har fått oppmerksomhet både fra publikum og kolleger i sjangeren. Steve Vai har for eksempel omtalt ham som «the future of exceptional guitar playing», en beskrivelse som har fulgt ham gjennom årene.\n\nEtter den teksturrike debutplaten Impulse Voices, der elementer fra jazzfusion og rock ble integrert i en progressiv ramme, har Plini valgt å stadig utvikle seg. På EP-en Mirage fra 2023 viste han en mer avskallet og detaljfokusert side, der kompleks rytmikk møtte luftig harmonikk.\n\nNå er Plini aktuell med liveskiven Live in North America. Albumet gir et konsentrert bilde av hans nåværende besetning og repertoar, der nyere verk møter tidlige publikumsfavoritter. Utgangspunktet kan være teknisk krevende, men uttrykket styres alltid av form, dynamikk og melodi – der låten, og ikke teknikken, er det endelige målet.\n\nKvelden innledes av Sungazer, et kreativt prosjekt ledet av bassisten Adam Neely og trommeslageren Shawn Crowder. I deres musikalske parallellunivers møtes jazzfusion, eksperimentell elektronisk musikk, progressiv rock og 8-bit-estetikk. Med improvisasjon som utgangspunkt utforsker de rytmiske kompleksiteter, lekne lydlandskap og overraskende melodier som trosser alle forutsigbare mønstre.",
  "updated_at": "2025-10-13T14:23:53.912Z",
  "ticket_url": "https://www.ticketmaster.no/event/1865341422"
}

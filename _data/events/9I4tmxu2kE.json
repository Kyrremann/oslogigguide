{
  "id": "9I4tmxu2kE",
  "name": "Sixpence None the Richer",
  "tags": [
    "Musikk",
    "Rock",
    "Alternativ rock"
  ],
  "start_time": "2026-10-13T17:00:00+00:00",
  "end_time": "2026-10-13T20:00:00+00:00",
  "venue": "Parkteatret Scene",
  "description": "Bandet bak den definerende hiten «Kiss Me», udødeliggjort gjennom tv-serien «Dawson’s Creek», besøker Norge for første gang siden 2009.\n\nSixpence None The Richer er kjent for sin blanding av indierock og melodiøs, ettertenksom pop. Bandets uttrykk er sterkt preget av Leigh Nashs karakteristiske vokal og Matt Slocums gitararbeid, og live leverer de konserter som er både presise og engasjerende.\n\nGruppen ble startet i 1992 i New Braunfels, Texas, og de har siden gitt ut seks studioalbum og EPen «Rosemary Hill» fra 2024. De står bak flere kjente singler, blant annet «There She Goes», «Breathe Your Name» og «Don’t Dream It’s Over». Mest kjent er likevel «Kiss Me», som i 1998 ble et globalt gjennombrudd for bandet.\n\nSixpence None The Richer har mottatt betydelig kritikerros gjennom karrieren, og i 2024 gjenforentes bandet. De dro ut på ny turné og ga ut livealbumet «Live at Gruene Hall», deres første liveutgivelse.\n\nNå er de tilbake på veien, og 13. oktober 2026 besøker de Oslo og Parkteatret. Dette blir en sjanse til å oppleve et band som fortsatt har mye å by på – både for gamle fans og nye lyttere.",
  "updated_at": "2026-02-20T11:03:06.684Z",
  "ticket_url": "https://www.ticketmaster.no/event/sixpence-none-the-richer-billetter/656569834"
}

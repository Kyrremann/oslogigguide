{
  "id": "xISlyb0N2M",
  "name": "Albin Lee Meldau & Arvid Nero",
  "tags": [
    "singersongwriter",
    "pop",
    "folk"
  ],
  "start_time": "2026-03-23T18:00:00+00:00",
  "end_time": "2026-03-23T22:00:00+00:00",
  "venue": "Rockefeller",
  "description": "To av Sveriges mest elskede stemmer møtes på samme scene når Albin Lee Meldau og Arvid Nero kommer til Rockefeller 23. mars 2026. Etter mange år som venner, låtskrivere og artistkolleger tar duoen samarbeidet til neste nivå. De er aktuelle med sitt felles album *Min vän och jag* – en musikalsk hyllest til svensk poesi.\n\nIdeen til *Min vän och jag* ble født i fjor, da Albin og Arvid begynte å tonesette svensk poesi sammen. Resultatet er et album som fanger både vemodet og varmen i den svenske folkesjelen. Første singel «Barfotabarn», inspirert av Ferlins klassiske dikt, har gjort stor suksess og har over én million avspillinger. «Barfotabarn» ble fulgt opp av de singlene «Julbudskap» og «C-dur», varme og håpefulle tolkninger som viser duoens unike evne til å forene poesi med sjelfull musikalitet.\n\nVåren 2026 tar Albin Lee Meldau og Arvid Nero med seg *Min vän och jag* på turné. I tillegg til nye tonesettinger av svensk poesi, får publikum høre håndplukkede låter fra deres egne repertoarer – fra Albins sterke og sjelfulle sanger til Arvids varme, bluesinfluerte fortellinger.\n\n«Det skal bli fantastisk å få komme ut og spille låtene vi har skapt av disse diktene. Nå tar vi med oss en gjeng magikere av musikere og ser frem til hva som kan skje i møtet med publikum. Med hjelp av dikt av bl.a. Astrid Lindgren, Nils Ferlin, Thomas Tranströmer, tenker vi å synge ut med hjertene i handa. Noen av våre egne hits rekker vi nok også!», hilser Albin og Arvid.\n\nDet blir en kveld som beveger seg mellom det poetiske og det personlige, mellom det nye og det velkjente – der diktene møter musikken som har gjort dem begge til folkelige favoritter.\n\n--\n\nBill. kr. 365,- + bill.avg.\n\n18 års aldersgrense med legitimasjonsplikt. Ingen vergeordning. Gyldig legitimasjon er fysisk nasjonalt ID-kort, pass, fysisk førerkort eller bankkort med bilde. Digital legitimasjon (digitalt førerkort eller Bank-ID) eller bilde av legitimasjon er ikke gyldig legitimasjon.\n\nArrangementet har ståplasser.\n\nDørene åpner kl. 19.00. Arrangementet starter ca. 1 time etter dørene åpner. NB! Det anbefales å komme i god tid før arrangementet starter da det kan bli kø.",
  "updated_at": "2025-12-17T09:48:17.335Z",
  "ticket_url": "https://www.ticketmaster.no/event/1361408498?brand=rockefeller&camefrom=CFC_NO_Rockefeller_Albin_Lee_Meldau_Arvid_Nero_230326_Billettsalg&utm_campaign=NO_Rockefeller_Albin_Lee_Meldau_Arvid_Nero_230326_Billettsalg&utm_content=NO&utm_medium=referral&utm_source=Website"
}

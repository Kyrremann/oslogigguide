{
  "id": "f71pNGbB1F",
  "name": "\"Ord i nordavind og dikt fra Gaza\"-Poesikveld med Johannes Eines og Margaret Solberg.",
  "tags": [
    "Dikt",
    "Opplesning",
    "Literatur"
  ],
  "start_time": "2026-04-21T17:00:00+00:00",
  "end_time": "2026-04-21T19:39:00+00:00",
  "venue": "Mir",
  "description": "Poesikveld med Johannes Eines og Margaret Solberg. Musikk ved Steinar Eraker Arrangementet er et samarbeid med Café Mir på Grünerløkka.\nMargaret Solberg har gitt ut 9 diktsamlinger. \"I øyeblikk, stillhet på himmelen her\", er hennes siste bok, utgitt i 2025. Den handler om den siste krigen på Gaza, og er en fortsettelse av hennes insistering på humanisme. Med alvor, skjønnhet og et håp vi ikke må miste. Den inneholder menneskelige og historiske lag, og gir, slik poesi gjør, refleksjon utover nyhetsbildet og det analytiske. Hun har i en årrekke jobbet med behandling av traumatiserte fra store deler av verden.\nJohannes Eines har gitt ut 4 diktsamlinger. Den siste diktsamlingen, \"Ord i nordavind\", utgitt i 2025, er skrevet sammen med medforfatter Inger Elisabeth Solem fra Fauske. Dette er også hennes fjerde bok. Diktsamlingen er et møte mellom to nordnorske røster. Mens Solem skildrer sterke bilder av tilhørighet og tradisjon, følger vi gjennom Eines sine dikt en gutt og senere en mann med navn Johannes, oppkalt etter bestefaren sin, akkurat som forfatteren selv. Vi følger han på ei reise der \"kjenslevare minne og draumar frå barndom til vaksen vert omskapte til poesi\".\nSteinar Eraker har sammen med sin bror, Harald Eraker, dannet duoen \"The Kobe Experience\". Begge spiller akustiske gitarer og vokaler og fremfører egne låter. Eraker-brødrene har hver for seg i flere tiår spilt i ulike band og musikalske prosjekter. Siden 2025 har duoen slått seg sammen for å fremføre egne melodier, tekster og gjendiktninger.\nBøker kan kjøpes og signeres!\n\nCafé Mir åpner kl. 19.00\nVelkommen!\n",
  "updated_at": "2026-02-23T15:19:35.107Z",
  "ticket_url": ""
}
